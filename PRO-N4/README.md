# Dinamična analiza kode

Naloga se ne zagovarja in bo ocenjena po roku oddaje.
V sklopu te naloge boste preučili in uporabili poljubna orodja za profiliranje in analizo pokritosti. Izberite si eno izmed že izdelanih nalog v poljubnem programskem jeziku (srednje zahtevnosti, > 500 vrstic kode), ter jo poženite čez izbrana orodja. Nato identificirajte 3 najpočasnejše dele kode (oziroma tiste, ki jih je smiselno popraviti) in jih skušajte izboljšati.

V poročilu naj bo jasno vidna razlika med profiliranjem pred in po implementirani izboljšavi (poraba časa, število klicev, ...), ter opis vzrokov počasnosti in implementiranih rešitev.

Obvezno uporabite predlogo, ki je dosegljiva na tej povezavi.

Poročilo mora vsebovati:

Programski jezik, v katerem je izbrana naloga, ter uporabljeno orodje za profiliranje in analizo pokritosti.
Rezultat orodja za analizo pokritosti.
Rezultat orodja za profiliranje pred implementiranimi izboljšavami.
Identificirane najpočasnejše dele kode.
Opis vzrokov počasnosti.
Opis popravkov.
Rezultat orodja za profiliranje po implementiranih izboljšavah.
Točkovanje:

Opis vzrokov počasnosti 15 točk
Opis popravkov 15 točk
Ostali deli so vredni po 8 točk
Na sistem oddajte pripravljeno poročilo v obliki PDF. Ostali formati se ne sprejmejo in bodo ocenjeni z 0 točkami. Enako velja, če ne boste uporabili obvezne predloge za poročilo.